Tatuaż to pośrednie ogniowo pomiędzy czystością biologiczną, a cyberpunkiem.
Nie są one tylko ozdobą, pamiątką czy sztuką, ale trwałą modyfikacją ludzkiego ciała.
Skórnym wszczepom tuszu bliżej jest do rozruszników serca, sztucznych rogówek i tytanowych bioder niż, chociażby makijażowi.
Makijaż jest tylko wierzchnią warstwą nakładaną na twarz przez osoby brzydkie lub z jakichś przyczyn chcących zmienić swój wygląd. Podobnie jak z okularami dla słabowidzących, laskom dla kulawych albo pirackim hakiem zamiast dłoni. Są one tylko zewnętrzną pomocą stosowaną, aby pokonać ograniczenia organizmu. Jednakże futurystyczne wszczepy ulepszają go i awansują na kolejny poziom.
To tak, jakby porównywać sztuczne kolana w przyszłości pozwalające człowiekowi osiągać prędkości biegania zarezerwowane do tej pory jedynie dla afrykańskich tygrysów do chociażby motocykla. Jedno i drugie pozwala przemieszczać się z miejsca na miejsce, ale różnicą jest sposób. Zamiast dodatkowego urządzenia mamy ulepszenie organizmu człowieka.
Wracając do tatuaży, nie są one po prostu obrazkiem namalowanym pod skórą, ale jej modyfikacją, wariantem który można wybrać zamiast standardowej wersji.
I tak jak ludzie z rozrusznikiem, sztucznym biodrem, czy sztuczną rogówką tak i wytatuowani ludzie są tym małym krokiem bliżej androidom, jednak nie z  przyczyn medycznych, ale czystej chęci cyberpunkowej modyfikacji skóry. Przyszłość jest dzisiaj.
Pytanie.
Czy cyber-modyfikacje organizmu to obraza idealnego dzieła stwórcy(Boga/ewolucji/przypadkowi/symulacji/etc.) czy jego rozwinięcie dzięki intelektowi ludzkości?